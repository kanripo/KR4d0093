# -*- mode: mandoku-view; -*-
#+TITLE: 參寥子詩集
#+DATE: 2015-09-12 01:22:00.513849
#+PROPERTY: ID KR4d0093
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB12n0739-008參寥子詩集-卷第八.
<pb:KR4d0093_SBCK_008-1a>¶
參寥子詩集卷第八¶
　　　次韻才仲試院夢中夢事見寄¶
夢入秋山知幾層霜風吹骨正稜稜蒼崖犖硧難安足自說從¶
余授杖藤(事見才仲叙中)¶
朱甍碧瓦礙雲浮共躡層梯最上頭一餉䦨干變風雨凛然毛¶
髪便驚秋¶
恠獸胡為出巨津昻然激水忽翻身魚龍贔屭何妨事莫作風¶
波謾恐人¶
一川脩竹映踈花川上時聞響釣車似到秦人種桃處誰知夢¶
断却還家¶
崖根烏蜜已先嘗從此知君&KR0066;不霜應笑吾曺事枯槁山中危¶
<pb:KR4d0093_SBCK_008-1b>¶
坐獨休粮¶
　　　贈吴子野先生¶
麻田老仙心烱烱少有髙風慕箕潁枕流漱石三十年眸子瞭¶
焉神更静忽然杖筞海上來至人道妙同塵埃達官貴侯競招¶
致往無所欲誰嫌猜迩來一志從吾黨跡與孤雲共天壤曹溪¶
有路更攀躋徑躡毗盧髙頂上(見東坡詩中<折 t="33"/>子野將岀家事)¶
　　　送庠上人¶
㸃撿行装拂與巾洒然輕别故山春家家門底長安道舉目何¶
湏更問津¶
　　　次韻才仲山行¶
幕府文書一掃空何妨行樂醉春風想聞笑語千山外正在煙¶
<pb:KR4d0093_SBCK_008-2a>¶
雲萬疊中哢日鳥聲喧細碎照溪花影静玲瓏苦吟只恐凋肝¶
腎夫子還冝少黜聦¶
　　　與神智師話别¶
昔我年始壯託身靈鷲峰主人大導師皷舞揚真風四方依絳¶
帳雜遝象與龍嗟余於此時已識大士蹤紛紛論議場頭角出¶
群雄如何三十載慧刃藏其鋒端居肄業地了不為世通邇獨¶
念西湖聿來将誰從情隨山水逺興與魚鳥同平生方外姿自¶
在如&KR0115;鴻明朝復回首飄洒一孤篷¶
　　　暉暉堂¶
堂上何為絶㸃埃堂前翠箒掃空堦遥憐薄日暉暉静影入髙¶
人燕坐懐¶
<pb:KR4d0093_SBCK_008-2b>¶
　　　次韻嵩陽陳叔易先生見訪¶
知君挟&KR0125;未嘗閑一志端能事孔顔千里扁舟下吴㑹眼中収¶
拾只溪山¶
枯槁長專一壑間權豪殊未少低顔風雲他日超騰去莫畏移¶
文到北山¶
　　　曉霽¶
雲擁茅簷水拍渠曉來新雨過吾廬蔫紅宿蕚莓苔滿解事長¶
揚自掃除¶
　　　次韻龔堯佐帳勾晨起感懐¶
造物紛紛自變更達人何用較前程芭蕉身世榮枯久胡蝶夢¶
魂來往輕隔屋想驚銅漏盡開扉猶愛玉繩横應嫌百吏鳬行¶
<pb:KR4d0093_SBCK_008-3a>¶
進簿領文書與案平¶
　　　逺齋(為玉上人作)¶
君不見崑崙之河與天通源深發逺人莫窮回溪轉壑隨折衝¶
末勢演溢流于東東溟無旁下無底浩蕩足以家魚龍嗟哉吾¶
徒雖好學詎肯著意推所從淵停冨滀有若是孰謂世上無豪¶
雄法師名齋意且逺張皇幽&KR0396;見尔聦西來竺書五千軸期子¶
嵗月如磨礱離騷楚詞亦謾讀言語黼黻何必工禪餘習氣如¶
未盡時倚澗石吟松風¶
　　　懐仙閣¶
瀛州仙人騎皓鶴珮玉鳴風度寥廓錦溪南望九仙岑笑指煙¶
霞憇層閣閣中清絶無纎塵銅鑪著香夜夢真平明跨鶴出山¶
<pb:KR4d0093_SBCK_008-3b>¶
去澗草嵓花空自春山僧問我入何地今作玉皇香案吏挾持¶
造化幾時還搔首臨風聊一喟¶
　　　華亭道中¶
白水茫茫天四空黄昏小雨濕春風五更百舌催殘夢月到官¶
河桞影中¶
　　　同周元翁著作范眀逺祕校西湖夜泛各賦一首¶
薄雲踈雨作還休白帝撩人巧變秋天地此身均逆旅江湖幾¶
番共離憂暮聲断續鐘連磬夜氣浮沈浦與洲圓嶠方壷吾未¶
羡敢煩騷客為&KR0115;搜¶
　　　和元翁¶
髙論每逢賢友生還如講武得竒兵了無鄙吝胷中物尚有風¶
<pb:KR4d0093_SBCK_008-4a>¶
流世外情破海玉蟾初未躍洒空珠露已先傾囬橈轉柂行三¶
皷始見波瀾百頃明¶
　　　和明逺¶
二客風神瑩石泉解衣同緩夜歸舡已殘巾子峰頭日猶認吾¶
廬竹外煙水恠有名殊未見犀燈無事不湏然月明幽渚蒹葭¶
静珍重沙禽穏睡眠¶
　　　次韻月上人秋夜見寄¶
&KR0115;鴻振鷺想儀形數日新秋入夢清丹壑流泉依舊否碧嵓藂¶
桂幾時生風來玉户凉&KR0004;集露泫銀河色漸清僶俛酬君無妙¶
語夜光魚目愧相并¶
　　　送逺上人還金華¶
<pb:KR4d0093_SBCK_008-4b>¶
千　脫葉送殘秋一舸南歸興莫留冨渚江平非白馬子陵灘¶
穏異黄牛吟懷覽勝冝無倦才力如君豈易求他日殷勤為細¶
字盡傳佳句到東州¶
　　　與愚上人宿天竺¶
夕陽山氣藹葱葱路轉松隂&KR0232;幾重行過石橋人未見數聲先¶
聽寺樓鍾¶
稽留峰北好林泉珎重幽棲得所便栢子煙中能宴坐想無餘¶
習可攀縁¶
霜壓簾櫳露泫條銀河影轉斗垂杓清言共失三更夣錯恨芙¶
蓉漏易消¶
　　　晨起¶
<pb:KR4d0093_SBCK_008-5a>¶
猿鶴驚呼曉樓鐘動翠㣲楓林墮清月踈影亂人衣¶
　　　喜不群不疑見訪¶
鵲啅庭梧喜滿懷懸知二子下崔嵬山中爽氣知多少半逐風¶
流杖屨來¶
　　　送桐江明上人之都下¶
窈窕&KR0012;雲下翠岑帝郷閑去夲無心紅塵滿眼急囬首莫遣空¶
山鶴怨深¶
　　　送定上人還㑹稽¶
西風警群木蕭瑟散秋聲病客有歸思孤雲無戀情月當千里¶
共人恨四難并苦學誰如子它年在一鳴¶
　　　次韻劉蔡仲秀才雪後登竹閣¶
<pb:KR4d0093_SBCK_008-5b>¶
檻前君子舊虚心雪後相看意更深晴日暖風催語鳥翠梢髙¶
處囀柔音¶
君看楚嶠聳㠝岏圭壁千層間翠嵐山後一峰尤秀拔依稀還¶
落剡溪南¶
　　　次韻黄仲閔主簿見訪游寳雲諸寺¶
吾廬附曽阿松竹蔚行路平生土木軀羞為折腰具蓼虫甘苦¶
澁雖死那求遇黄香諸父賢傾蓋如有素相將山水行所適得¶
佳趣觀臺深且靚縞壁懸清句雲巢倚空端下覽冝細顧樓臺¶
霽雪&KR0004;碧瓦塵未涴籃輿指頽景長挹還辭去怳如山隂集俛¶
仰已成故重來竟何時相望碧雲暮¶
　　　蘇世羙夫人挽辭¶
<pb:KR4d0093_SBCK_008-6a>¶
夫子剛中早數竒閨門髙節聳當時淵眀晚欲歸三徑德曜能¶
從賦五噫不見萊衣華髪事空驚薤露昔人悲故知造物酬隂¶
施玉立諸郎冨白眉¶
　　　重居夜坐懷蘇伯達昆仲¶
狂風吹林聲怒號隔垣洶洶如秋濤夜䦨稍覺群動息星斗挂¶
簷霜月髙東隣書生勤且勞粲然文采真鳯毛想遥下帷應未¶
寢短檠相對課離騷¶
　　　慕容居士䨇柟軒¶
陽羡溪山名浙右氤氲淑氣無時有遂令比屋慕絃歌甲第殊¶
科争捷手先生讀書三十年數竒不偶真可憐閉門陋巷聊自¶
隠簞瓢屢空心晏然南軒前頭兩佳木先生撫玩長不足尤愛¶
<pb:KR4d0093_SBCK_008-6b>¶
薫風五月&KR0004;白銀開花光照屋故人解后相逢遇指㸃婆娑索¶
新句君不見少陵杜叟有長吟莫作凢材等閑賦¶
　　　次韻蘇端定武雪浪齋¶
孔眀氣宇白玉温忠義勇決踰王尊葛巾羽扇傳號令塞垣徹¶
警無塵昏良辰往往挾將佐射鵰走馬循煙村歸來飲酒坐堂¶
上賔從如雲填㦸門一朝郡圃得竒石雪浪觸眼驚神魂旁求¶
蒼珉琢巨斛偃然卧土知無根三牛曳歸置堦圯錯磨不許留¶
纎㾗興來作詩寄臺閣雄詞妙筆争考論將軍今謫窮海外㑹¶
見曦娥窺覆盆殷勤寄語朔方客佳致勿毁冝長存¶
　　　無為堂¶
無為豈不動無念非刳心至人均道妙與物相浮沉青銅一寸¶
<pb:KR4d0093_SBCK_008-7a>¶
眀萬象了自分何湏苦機械擾擾亂冲&KR0109;晴䆫馥煙篆衣祴蒙¶
餘薫超然曠士懷所得踰古今¶
　　　示法頴¶
兒曹汝既識薫蕕卓犖應湏力自修一志徑從齊客語萬端無¶
受楚人咻卑飛燕雀冝深逺髙舉鸞凰可並㳺莫負謫仙當日¶
語十年名譽滿東州¶
　　　清聚軒¶
之子唫懷欲稱情故穿幽沼滀清泠儻逢來客議深淺但道淵¶
源通北溟¶
　　　次韻曉師見别欲㳺京洛¶
春波漲南浦霽色媚澄鮮扁舟駕兩槳行矣子所便岸花開迤¶
<pb:KR4d0093_SBCK_008-7b>¶
邐紅紫交相妍詩情發浩蕩輸㵼萬壑淵清新逼&KR0067;信雅徤追¶
樊川相儔得鴻鵠翔集固超然衣祴暫塵土它時洗雲泉幽姿¶
復烱烱不羡玉池蓮¶
　　　㳺徑山懷司馬才仲¶
柔桑蔽野麥&KR0004;齊布&KR0150;催耕雨一犂略彴時横溪上下薔薇間¶
發水東西重㝷勝處追前賞無復斯人手共携回首春風増感¶
槩綿綿黄鳥更悲啼¶
　　　雲巢¶
環湖相望百招提髙棟曽軒亦屢躋未若道人基&KR0799;勝䦨干清¶
與白雲齊¶
九江秀色可&KR0259;結謫仙愛彼巢雲松寂寞風流三百載此軒竒¶
<pb:KR4d0093_SBCK_008-8a>¶
觀躡前蹤¶
碧瓦朱甍冠翠㣲鬰葱佳氣繚䆫扉人間塵土紛阡陌不到藜¶
床燕坐衣¶
　　　清明日湖上呈秦少章主簿¶
水邉花霧曉氤氲春入西湖兩岸深冶葉倡條他自媚朽株枯¶
木我何心鞦韆索轉朱樓角博塞聲喧碧桞隂年少故人方感¶
㮣未應從俗強浮沉(喪耦<折 t="33"/>時少章)¶
　　　送誠無上人還洞山文禪師席下¶
上人妙齒遺樊籠嗜好豈與稠人同嵓捿水飲有餘&KR0073;期以至¶
道超鴻蒙少林人亡僅千載末路皷舞誰為雄江西老&KR0260;真望¶
士蟻趨雲合争所從羡君伏&KR0229;事且久誠專志苦迷春冬心珠¶
<pb:KR4d0093_SBCK_008-8b>¶
磨錯稍精瑩彷彿水月含冲融去嵗扁舟下吴㑹溪山勝踐情¶
所鍾芒鞵竹杖霜露入始知節物徂秋風朝來興盡挽不住飜¶
然又逐南征鴻它年相逢定廬岳與子終老巢雲松¶
　　　燕黙堂¶
萬彚乹坤裏誰何識道真喧卑憎末俗燕黙羨髙人漏轉芙蓉¶
永香銷栢子頻他年揮玉麈堂上挹芳塵¶
　　　送嚴上人還永嘉¶
道人出處孤鴻儔詎肯低囬受覉絆飄風轉日歷九州不羡騎¶
鯨游汗漫我生與君幾相逢窮幽摘勝時乃同胷中妙道未容¶
扣又引髙興辭秋風君家住在孤嶼側此别何時見顔色欲識¶
相思一寸心冷月依依挂空碧¶
<pb:KR4d0093_SBCK_008-9a>¶
　　　吴門獄中懷北山舊隠¶
江湖堂北是吾廬繚繞杉篁蔚有餘欲問山中近消息鱗鴻不¶
寄獄中書¶
誅茒投老卜栖遟雲雨相翻豈易知夜鶴曉猿休悵望回車復¶
路可無時¶
數畒檀欒古道邉亭亭氣槩上參天未應霜雪能摧抑不用行¶
人歎可憐¶
東崦扶踈一樹梅繁英辜負嵗時開殷勤寄語蘭兼蕙它日春¶
風我亦來¶
甘冷冝茶石縫泉得名&KR0004;自玉堂仙蒼苔滓穢聊䟽治照月涵¶
星復粲然¶
<pb:KR4d0093_SBCK_008-9b>¶
一徑縁雲入夀星竹間窈窕見踈櫺䦨干數曲觀臺上幽草靚¶
花常滿庭¶
　　　吴門有懐錢塘何彦時仙尉¶
英妙何郎藴德光不隨人世事炎凉麒麟歩武開天上他日青¶
雲道路長¶
英㳺閣前官桞行柔枝嫋嫋弄鵝黄多情春色還依舊獨有離¶
人天一方¶
湖岸茸茸細草生芳洲杜若想縱横去年問桞尋花地誰伴穿¶
雲渡水行¶
　　劉咸臨秀才挽詞(道源學士之子)¶
劉子江南英韻勝不友俗閉門誦詩書户外無來躅昔我寄匡¶
<pb:KR4d0093_SBCK_008-10a>¶
山嵓扉屏幽獨君聞跨蹇驢迢迢訪深谷忘懷去畦畛結好比¶
松竹浮雲事忽空逝水難再復徒有篋中文千秋成鬼録¶
異材擢陽阿秀色方蔚然侵尋掩衆阜屹屹上造天驚飈忽摧¶
殞中道虚棄捐顔淵古稱夭道德今獨妍何求擁腫為無用徒¶
永年¶
平生本家學耻作干時語著書以愚名綽欲慕前古紛紛詆迂¶
闊黙黙君自許弱齡詠風騷其詞哀以苦先生歎竒作夀達終¶
難與果為&KR0115;&KR0115;㳺一往不可覩¶
吾希李長吉異代不得友賴餘錦嚢篇把玩時在手斯人君並¶
駕未易較先後肝脾褁陽秋落筆粲瓊玖當年邂逅初宛在三¶
峽右相携石橋行下瞰冰雪溜音容俄永隔山月空依舊銘詩¶
<pb:KR4d0093_SBCK_008-10b>¶
得黄香知子垂不朽¶
　　　贈霍山人¶
先生少年喜武事三略六韜曽徧閱胷中雲夢吞八九氣勝萬¶
夫真勇决防邉伊昔從都護欲取功名繼前烈臂弓腰箭事戎¶
裝逺出砂場恣㳺獵擒狐射鴈狂且逸不覺歸途迷夜雪敗官¶
遭譴失所志回首飄然辭魏闕挾持妙術當生涯放浪江湖閑¶
嵗月尋常得錢即沽酒笑與妻奴同飲啜樂天知命了無憂奕¶
奕紅顔浮兩頰春風浩蕩魯城邉稠花亂蘂争紛妍方將與君¶
共携手騁懷㳺目相回旋興來别我汶陽去黄鵠一舉難留連¶
村橋野店醉斜日路人誰識地行仙¶
參寥子詩集卷第八¶
