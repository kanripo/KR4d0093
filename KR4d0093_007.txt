# -*- mode: mandoku-view; -*-
#+TITLE: 參寥子詩集
#+DATE: 2015-09-12 01:22:00.471147
#+PROPERTY: ID KR4d0093
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB12n0739-007參寥子詩集-卷第七.
<pb:KR4d0093_SBCK_007-1a>¶
參寥子詩集卷第七¶
　　　别蘇翰林¶
四海窺人物其誰似我公論交容末契許國見深&KR0454;漸逺吴天¶
月行披禁殿風玉堂清夜夢解后過江東¶
　　　送景文¶
交㳺盡四海厚我乃無幾劉侯軀七尺堂堂信英偉中剛冷如¶
鐵萬事肯料理相逢傾蓋餘眷眷極終始東南久徹警將領用¶
儒士三年湖上游屬得陪&KR0282;齒長謡傲雲壑草木俱披靡詞鋒¶
剉萬象搜索泣山鬼珠璣溢錦嚢所得真冨矣軒冕本儻來功¶
名徒爾耳一㕓聞已卜視此猶脫屣嵗晚匡廬山髙捿踵前䡄¶
　　　贈太守林子中待制¶
<pb:KR4d0093_SBCK_007-1b>¶
拭目除書下九天&KR0022;人争賀使君賢風流謝守宣城日愷悌龔¶
公渤海年終作塩梅均鼎鼐且慿觴豆樂山川一門棣蕚登臺¶
省盛事駸駸海内傳¶
　　　照閣奉陪辯才老師夜坐懐少㳺學士¶
猿鳥投林已寂然芭蕉過雨小樓前雲依絶壁中間破月自遥¶
峰缺處圎照坐不須紅蠟炬可人唯有蕙爐煙校酬御府圖書¶
客疇昔還同此夜禪¶
　　　贈天竺聦道人¶
完完明月珠蓄彼萬丈淵徑寸不可覩餘輝媚清川道人實有¶
道膠口黙不傳心閑氣自和眉宇常藹然&KR0022;人昔致師欲以居¶
法筵文移動帥府禮數端亦䖍&KR0115;鴻避網羅矯翼從髙騫朅來¶
<pb:KR4d0093_SBCK_007-2a>¶
靈山隅圎蒲味深禪盛德不自顯與物同周旋兒曹恃文采毫¶
末爭醜妍相逢廣坐間肯顧斯人賢茫茫大化中浮名暫腥膻¶
吾知道人意反汝生哀憐¶
　　　送僧遊天台¶
海邉孤起碧千尋俯仰應酬壯觀心峭壁断崖當嵗晏冷雲踈¶
雪上衣&KR0109;論懐此日能傾倒尺素它時嗣好音摘勝窮幽吾老¶
矣杖藜無復伴登臨¶
　　　覽黄子理詩卷¶
六載南官何所營百篇翻覆見髙情霜鷗露鵠元非俗雪竹風¶
松本自清俊逸固冝凌鮑照優㳺真已逼淵眀㣲言㑹有知君¶
者謾擬鍾嶸試一評¶
<pb:KR4d0093_SBCK_007-2b>¶
　　　梅花寄汝隂蘇太守¶
湖山揺落嵗方悲又見梅花破玉蕤一樹輕眀侵曉岸數枝清¶
瘦耿踈籬良辰易失空回首習氣難忘尚有詩所向皆公舊題¶
墨肯辜魚鳥却來期¶
　　　次韻陳敏善秀才見過¶
投老形骸真木偶水飲嵓栖聊自守世事浮雲日變遷我亦何¶
心預臧否故人新自廣陵來問我詩嚢近何有吾言淡薄非橄¶
㰖縱可咀嚼聊能久且開䆫户話平生湖色山光翠相糾烘簷¶
暖日氣味好相對蒲圑復支肘愛君年少擅才華詩律清妍無¶
可醜却愁征棹促君還空聽陽關詞一首¶
　　　都僧正慈化大師挽詞¶
<pb:KR4d0093_SBCK_007-3a>¶
領䄂吾家事由來二十春虚懐能應物真氣肯隨人逝水流方¶
逺臨池墨尚新聲聞䨇樹子不見葉間身(漢木贈蘇翰林蘇反以<折 t="33"/>育王山大覺襌師以羅)¶
(師甞指此語余曰吾不復見此羅漢之生也故及之<折 t="33"/>贈師凢植凢二十年葉間生青如比丘形謂之羅漢木)¶
平生輕長物身世等鴻毛譽出東南早人驚節義高玩竒唯水¶
石結客盡英豪來往元無迹情鍾謾鬱陶¶
伏枕時無幾臨分若故常寸心能烱烱去路豈茫茫車馬門猶¶
盛芝蘭室更香獨餘庭下竹冷韻起悲凉¶
　　　次韻吴承老推官觀開西湖¶
偉人謀議不求多事定紛紛自唯阿盡放&KR0027;魚還渌净肯容蕭¶
葦障前坡一朝美事誰能紀百尺蒼崖尚可磨天上列星當亦¶
喜月眀時下浴晴波(出教中<折 t="33"/>列星事)¶
<pb:KR4d0093_SBCK_007-3b>¶
　　　都僧正既闕子中待制欲余&KR0024;其位輒辭以小詩遂獲免¶
佩德懐恩豈易陳自嗟麋鹿性難馴流年日月無多子乞取山¶
林放曠身¶
　　　送子中待制¶
翹翹孤鳯凰安巢本阿閣偶來依澤國歸興遂淹泊江山廹嵗¶
華草木正揺落霜空肅萬里纎翳無處著翻然整羽儀一舉在¶
寥廓¶
南山有佳木秀色何葳蕤封植不記年落落今百圍盤根雖自¶
固烈風無時吹匠手營大厦衆材得施為偉哉梁棟姿取用不¶
可遲¶
平生長樂公聲華越三紀文章兩京齊學術㳺夏比螭頭足未¶
<pb:KR4d0093_SBCK_007-4a>¶
安符竹已屢徙聮翩開幕府爛熳樹桃李鋒車入帝鄉天馬行¶
九軌周旋有程度駑駕安足擬¶
　　　曉發苕溪将次徑山呈通判廖明略學士¶
明星耿耿出天東結束籃輿伴(公<折 t="33"/>我)藹藹梅香侵曉陌斑斑旗脚¶
轉春風勝㳺此日塵埃外回首它年夢寐中絶景小詩難壯觀¶
當看醉筆吐長虹¶
　　　次韻王行甫奉議湖上晚歸遇雨¶
妙齡公子嗜遨嬉永日湖山未肯歸酒幟曉人應慣識花枝拂¶
帽不湏揮輕紈細綺來何處青蓋朱輪去似飛向晚薄雷催急¶
雨清寒無柰襲裳衣¶
　　　同曽仲錫通判游天竺諸山¶
<pb:KR4d0093_SBCK_007-4b>¶
煌煌世胄餘夫子非碌碌由腹有詩書所以能㧞俗得官夲河¶
朔&KR0050;期未云促扁舟下東南逸興追鴻鵠遇勝即徜徉風飡兼¶
露宿嗟余偶傾蓋一笑外覉束杖筞每過從相携訪山谷春風¶
披鮮榮繡錯出林麓松門有時盡幽興無断續崖轉聞鍾聲林¶
踈見華屋銜山餘落景歸路猶躑躅誰云鄴下歡往事不可復¶
吾曹二三子所樂亦云足願公紀新詩一一能見録舡頭行北¶
歸嚢篋有美玉塵埃京洛人示與洗心目¶
　　　次韻劉韋孟主簿湖上¶
劉郎詞筆過蘭成詠遍湖山草木情禄隠太平真樂事莫思神¶
武挂冠纓¶
中流出&KR0255;一舟虚緩檝長謡彼自如聞說古來江海上達人多¶
<pb:KR4d0093_SBCK_007-5a>¶
半寄樵漁¶
老葑如雲既卷除風瀾百頃翠紆餘竒探險取各争賦誰復能¶
名造物&KR0004;¶
　　　逰苕溪道場山¶
東風吹雨過城闉日照河隄桞映津兩槳差差揺燕尾千山漠¶
漠散魚鱗長縁絶境&KR0028;幽夢尚喜兹㳺及暮春蘭蕙未衰桃李¶
在蜂喧鳥咽莫愁人¶
　　　夏夜¶
松室開孤定褰幃納夜涼嬋姢依翠竹無語過東墻¶
　　　送蘭花與毛正仲運使¶
幽姿冷艶匪夭嬈曽伴靈均賦楚騷今日移根庭下植可無佳¶
<pb:KR4d0093_SBCK_007-5b>¶
句與揮毫¶
從來託迹喜深林顯晦那求世所聞偶至華堂奉君子不隨桃¶
李闘氤氲¶
　　　夏日竹閣¶
沈水擢煙青繚繞風篁傳韻冷蕭騷楚山竹簟琉璃滑卧看炎¶
雲檻外髙¶
　　　送李仲益赴襄陽幕¶
襄陽古名都雄觀壓荆楚醉公誇文詞風物粲可數嗟余未歷¶
覽彷彿已如覩人生㳺宦間得此亦佳遇李俊妙天姿文行兩¶
自負少年志&KR0115;鴻千里輕一舉天風不借便造物暫淹阻既無¶
負郭田黽勉依幕府賢哉彼方伯脫略髙韻度寜俾簿書&KR0229;朱¶
<pb:KR4d0093_SBCK_007-6a>¶
墨事朝暮爽氣對西山清談共樽爼試問鹿門翁遺蹤今在否¶
　　　訪勤上人¶
断橋蒼壁倚溪斜赤葉楓林噪晚鴉可怕嶺雲埋徑路㑹尋流¶
水到君家¶
　　　荅柯山曉上人¶
風騷古人事而我豈所長兒曹嗜章句餘習未易忘根源本無¶
有真若夏潦潢道人氣拔俗吾黨稱俊良十年依叢林實以道¶
自将禪餘喜賦詠妙語逾珪璋世眼獨未識深叢閟孤芳鋒錐¶
必頴脫安肯久處嚢子冝力自勉聲問終揚揚吾言豈知子老¶
大殊荒唐¶
　　　送俞伯謨宣徳赴辟成都¶
<pb:KR4d0093_SBCK_007-6b>¶
我生落拓如虚舟萬里江湖隨演漾君今禄仕亦我同南北悠¶
悠無定向故郷回首海東頭兄弟十年官塞上才髙質羙衆所¶
竒&KR0142;梓豫章非冗長辟書交飛上廟堂肯使湏&KR0119;事閑曠秦山¶
峥嶸塹戎虜自古征人愁悵望劒門棧閣天下危去馬來車魂¶
欲喪羡君年少勇攀躋足躡青&KR0115;身益壯舊游陳迹想依然感¶
物懐親情獨愴(嘗為成都漕<折 t="33"/>伯謨先公待制)¶
　　　次韻文饒同自龍井出資國度泛舟以歸北山¶
踞虎奔犀列萬形竒觀直已過南屏縈雲細路杳無盡落石飛¶
泉静有聲十里平湖&KR0004;卷葑一天秋色共揚舲停橈共過孤山¶
寺寂寂林僧半掩扃¶
　　　陪司馬才仲節推諸君㳺天竺(得青字)¶
<pb:KR4d0093_SBCK_007-7a>¶
西郊久不雨草木無餘青薄雲弄秋暉山色時晦&KR0115;超然五詞¶
客文采披華星聮翩過吾廬車蓋紛滿庭相携訪靈鷲細路通¶
嵓扃攀翻幽桂叢衣&KR0109;襲芳馨絶境異人世吾詩豈能名諸豪¶
追鄴下妙語逾瓊英願言一揮冩樂事良難并髙空墮海日歸¶
驂尚能停¶
　　　呈丞相章公(時提舉洞霄)¶
大滌仙翁謝往還蕭然几席奉清閑胷中舊已吞雲夢人望從¶
來重泰山書到鍾王方絶學文非典誥不湏攀名言一一皆公¶
語它日親聞廣坐間¶
　　　過定林謁荆公&KR0030;像¶
古木蒼藤一徑纒我公疇昔屢回旋蕭蕭屋底瞻遺像傑氣英¶
<pb:KR4d0093_SBCK_007-7b>¶
姿尚&KR1006;然¶
壁間千字走龍蛇好事何人護絳紗一讀已能生感慨暮簷蕭¶
瑟更啼鴉¶
　　　次韻曽子開侍郎話别¶
二紀浮㳺踏世塵賢愚了了見情真行藏不昩如公少細聽名¶
言實可人¶
抗論儀曹肯折旋一麾江海去飄然他時開府餘杭郡來酌吾¶
廬石縫泉¶
　　　書夢寄妙懿¶
妙思堂深路屈盤夜來魂夣忽躋攀道人開户相迎處宛在脩¶
篁翠霧間¶
<pb:KR4d0093_SBCK_007-8a>¶
　　　觀恭師詩書以二絶勉之¶
吾郷英秀頗能文子復區區慕碧雲請用三多為祖式他時自¶
與古人群¶
論書當亦似論兵軍律非嚴事不成行伍㑹湏同比櫛出竒方¶
可語縱横¶
　　　過鍾山尋俞清老不遇¶
霜風薄木韻含悲嵗晚尋君失後期夜鶴曉猿驚怨歇草堂人¶
去已多時¶
　　　次韻劉伯昌長官見贈¶
劉侯詩格殆天全&KR0004;得西湖紀勝篇錦繡為腸供麗藻鯨鯢作¶
氣吸長川静依北牖開樽爼醉掃寒梢雜雨煙嵗晚扁舟東去¶
<pb:KR4d0093_SBCK_007-8b>¶
急喜君髙調重遷延¶
　　　次韻法真禪師送曽敬之宣德昆仲¶
昔與乃翁相遇年始知有子生且賢尔來䨇榦已争秀屹屹欲¶
上參髙天昨朝較蓺偶不售他日奏賦聞甘泉方今廟堂喜人¶
物収拾萬彚歸陶甄&KR1602;蹄麟趾終一出輝映左右無餘妍肯學¶
孟生誇得意一日走遍春風前嗟余投老隠嵓谷形若槁木心¶
灰然扁舟追子僅千里彷彿夜夢遥相傳西湖風物行嵗晏歸¶
賦梅花趂臈先¶
　　　送文惠師還金華¶
脫略紛華自妙年秉心端喜事金僊終期象馭超三界不羨鵬¶
程越九天考䟽窮經心尚壯依仁據德節尤堅秋風陡起庭闈¶
<pb:KR4d0093_SBCK_007-9a>¶
念聊寄脩江一葉舡¶
　　　證師聖可桐虚齋¶
吾聞嶧山桐猗猗排秀榦栖鸞宿鳯信所竒衆木紛紛何足筭¶
嗚呼天相彼質復虚彼心故其聲之隱也無閡其動也無留有¶
叩而鳴體佚而休嘉上人之妙齡兮無適俗之卑韻剛有儗於¶
斯桐兮廓中虚以受訓異速成之朝榮兮培益厚而日敏悼像¶
末之寥寥兮蹇我道之不振續芳塵於祖席兮他日非桐虚上¶
入者而復誰何哉¶
　　　䂓師方外停雲齋¶
上人少脫略出處非拘囚停雲倚空端舒卷良自由縱之千丈¶
強歛附拳石幽超遥宇宙間孰與斯人儔銘詩善摹冩居士亦¶
<pb:KR4d0093_SBCK_007-9b>¶
風流(士居士即周元翁也<折 t="33"/>揭榜作銘皆濂溪居)¶
　　　卜居智果方外以詩見寄次韻奉酬¶
偶來湖上緝衡門桐長脩柯竹有孫引䇿每從佳處去望雲橋¶
下是西村¶
青燈殘&KR0144;夜寥寥門外秋風振葦蕭慚愧髙人能見憶為余西¶
望立溪橋¶
　　　次韻周開祖大夫泛湖見訪¶
漾漾清漪十里間&KR0030;舡人似鏡中安雨催菡蓞幽香發風觸莆¶
萄細浪寒髙岸烏紗來静院倒揮白羽傍曾欄吟毫所遇無遺¶
景天乞詞源比海寛¶
參寥子詩集卷第七¶
