# -*- mode: mandoku-view; -*-
#+TITLE: 參寥子詩集
#+DATE: 2015-09-12 01:22:00.389276
#+PROPERTY: ID KR4d0093
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB12n0739-005參寥子詩集-卷第五.
<pb:KR4d0093_SBCK_005-1a>¶
參寥子詩集巻第五¶
　　　戯招李無悔秀才¶
淋漓一雨過秋山洗出西湖小霽天烱烱魚鱗含倒景飄飄羊¶
角巻荒阡野塘白芡珠盈斗幽浦紅蕖錦繞舡冷炙殘盃當巳¶
厭好來波際弄嬋姢¶
　　　西湖雪霽寄彦瞻¶
西湖漫天三日雪上下一色迷空虚曾巒沓嶂杳難辨彷彿樓¶
觀疑有無飢雛乳獸失所食飛走阡陌空號呼中園却羨啄木¶
鳥利觜自解謀朝哺曉來鍾鼔報新霽天半稍稍分浮圖試慿¶
髙樓肆逺目千里顛倒羅瓊琚逡廵夜月出海角光彩猛射來¶
城隅方壷圎嶠只在眼綽約怳晤神仙居咄哉浩景似欺壓謂¶
<pb:KR4d0093_SBCK_005-1b>¶
我不足為傳摸風流江左杜從事氣格豪贍凌相如安得飄颻¶
跨鸞鵠手持栗尾來為書¶
　　　次韻彦瞻舟次三墪見寄¶
雪消幽港漲漪漣草際晴&KR0093;罥細煙避槳輕鷗翻㸃㸃亞墻脩¶
竹静姢姢風流逺繼東山後詩句髙凌北斗邉何日去尋陽羨¶
路相携青嶂弄雲泉¶
　　　次韻彦瞻樊良道中¶
幾日官河凍不流朝來㣲暖始通舟江梅破蘂香猶淺汀草埋¶
沙緑未浮脩網横川魚乍集晴雲開野雪初収探珠既巳從驪¶
頷何用區區入海搜¶
　　　寄張眀甫朝奉¶
<pb:KR4d0093_SBCK_005-2a>¶
昔公令吾鄉緑髪氣方壯鳴絃坐髙堂百里肅清曠良辰騁遨¶
嬉繭足履青嶂當時陪杖屨笑語相頡頏論文希鄴都樂事敦¶
可尚銅章既云解余亦航海上悠悠亘六載天角空相望朅來¶
石頭城邂逅慰離愴携手雨花臺俛仰得超放瓶盂徙京口冉¶
冉抱㣲恙扁舟亂江來起我神益王浮雲共平生飄忽無定向¶
去年客梁園塵土紛冗長狙猿失林木憔悴無優况獨有青桂¶
枝冰雪不凋䘮惠然肯過從香積仍接餉秋風廹南還危帆髙¶
且張落日通津門轉盻増惋悵寢寐見髙標幽魂驚夜帳相忘¶
同海魚千里各雲浪¶
　　　探梅¶
問訊風篁嶺下梅踈枝嶺蘂未全開繁英待得渾如雪霜曉無¶
<pb:KR4d0093_SBCK_005-2b>¶
人我獨來¶
　　　嵗寒亭¶
草枯蓬断正紛紛翠榦排簷不攺隂自是孤根難挫抑驕霜傲¶
雪本無心¶
　　　與元規話别¶
湖水蒼茫四接天短篷孤榜數囬旋想君東海東頭夢猶在汀¶
洲白鳥邊¶
雷岫庵南千種梅含芳準擬為君開冷香秀色誰為主趂取花¶
時更一來¶
　　　春日¶
蘭英蕙蕚競芳新左右吹香暗襲人江海久無騷客賦一枝唯¶
<pb:KR4d0093_SBCK_005-3a>¶
可薦靈均¶
清溪白石曉磷磷洗露桃花兩岸新欲覓劉郎家住處但聞雞¶
犬不逢人¶
　　　春詞¶
輕雲著地栁垂&KR0093;百尺髙臺獨歩時遥愛南隣紅杏樹曉來新¶
有過墻枝¶
濛濛小雨暗池塘逺樹依㣲不辨行可是晚來風更惡杏花香¶
亂撲囬廊¶
氷開池面初浮緑日促花梢始破紅謾道春光來眼底茫然無¶
意對芳叢¶
　　　駐景樓¶
<pb:KR4d0093_SBCK_005-3b>¶
額額髙樓古道旁樓前風物鬰摐摐溪聲不斷來幽耳山色無¶
時在小䆫金鼎養丹嘗駐景玉罇傾酒屢空缸宋清賣藥長安¶
市千載佳名與子䨇¶
　　　程公闢給事罷㑹稽道過錢塘因以詩見之¶
嘗聞鍾皷過蓬萊席上無非八斗才刻燭揮毫公屢勝投壷飲¶
釂客先頽老元格調真難繼短李風流不易陪鑑水稽山行樂¶
處後車長是載鄒枚¶
江干千騎送朱輪父老無縁借㓂恂吴國旌旗開白日越溪桃¶
李失青春雄名素與珠星爛妙質長隨玉樹新當宁比聞思舊¶
德萬方行見入洪鈞¶
　　　寄濟眀¶
<pb:KR4d0093_SBCK_005-4a>¶
茫乎一氣同渾淪瀰漫六合無邊垠吁哉破散幾千載被在萬¶
物含其真清輕爲天濁為地一一厚薄理自匀駑駘騏𩦸不並¶
廐夜光魚目難相親錢郎少年禀清裔英姿綽欲揮等倫忠言¶
讜論躡根本行義修篤無緇磷是家嚴君抱勁烈直筆曽預螭¶
頭臣我昔浮㳺霅溪側傾蓋遇子情彌欣炎雲燒空五六月漾¶
舟南郭吟青蘋溪流寛圍野橋碧溪樹静嘯涼飊新竒探險取¶
得佳句&KR0082;壓桞惲江南春瓶盂属我暫行役樂事一跌成參辰¶
使君旋亦報西去紛紛萬變難重陳南山暮冬厚積雪剛茂不¶
死期松筠¶
　　　江行寄俞仲寛察院¶
潮回沙浦寒月落山未曉駕言江上行行逺心亦悄𦭘屋兩三¶
<pb:KR4d0093_SBCK_005-4b>¶
家鷄聲聞縹緲輕風颭垂楊芳枝何裊裊上有䨇鳴禽下有蕙¶
蘭草蒸蒸物巳繁灼灼花更好時見頳尾鱗跳波泳紋藻即事¶
起幽情情含結懐抱故交如參辰咫尺曠煙島紅日巳三竿回¶
轅白沙道但聞蕭葦間挐音飛杳杳¶
　　　春日雜興¶
池南池北日融融水荇風蒲各占叢幸有花枝能照眼可無詩¶
句補春工¶
城根野水渌逶沱颭颭風舡掠岸過日暮蕙蘭無處採渚花汀¶
草占春多¶
栁外披煙舒逺目花邊植杖坐芳茵能言百舌深藏葉解舞鵾¶
雞不避人¶
<pb:KR4d0093_SBCK_005-5a>¶
雨闋中庭暖日浮春禽百種聚喧啾粉腰蜂子尤無頼撓遍花¶
鬚未肯休¶
去嵗春風上苑行爛窺紅紫厭平生而今眼底無姚魏浪蘂浮¶
花&KR0180;問名¶
碧流如鏡轉春渠時送殘紅出雨餘可怕莓苔黏屐齒強扶笻¶
竹過鄰居¶
雨洗樓頭碧瓦昬五更殘月墮金盆轆轤索轉玉繩曉花底宿¶
禽無數喧¶
梅梢青子大於錢慚愧春光又一年亭午無人初破睡杜䳌聲¶
在桞花邊¶
戢戢籬根紫筍長滿城桃李罷芬芳東風雖是無情物送謝迎¶
<pb:KR4d0093_SBCK_005-5b>¶
繁亦更忙¶
樹萱移菊𦔳春榮沐雨踈風擢翠莖童子新能理荒穢不教蕭¶
艾並叢生¶
　　　雪堂雨中¶
梢林急雨暮凄凄簾幕風燈暗欲迷向曉請看南陌上一畨紅¶
素掩春泥¶
　　　春日赤壁¶
灧灧春江水拍隄𩀱𩀱出沒羨鳬鷖白沙青石無泥滓且逐東¶
風進杖藜¶
蕭瑟江梅樹樹空蘭芽猶短未成叢行窮赤壁山西路只有桃¶
花一樣紅¶
<pb:KR4d0093_SBCK_005-6a>¶
　　　留别雪堂呈子瞻¶
筞杖南來寄雪堂眼看花絮老風光主人今是天涯客眀日孤¶
帆下渺茫¶
　　　寄題徐德之先生閑軒¶
建安自古多俊髦徐子磊落尤其豪論兵說劒走湖海身勤事¶
左無所遭緑林五校巳屠膾黒衣三衛羞徒勞歸來故山便卜¶
築脫棄萬事輕鴻毛横前澗水漱哀玉傍舍老攊藏飛猱山&KR0188;¶
何用羨粱肉鶴氅未必輸青袍追雲弄月有真趣慎勿輕語傳兒曹¶
　　　九江與東坡居士話别¶
霅水黄樓赤壁間勝㳺長得共躋攀屠龍冉冉空三載窺豹悠¶
悠愧一斑投錫雲林聊避暑絶江舟檝自東還求田問舍知何¶
<pb:KR4d0093_SBCK_005-6b>¶
處杖屨它時訪小山¶
　　　贈潘邠老秀才¶
去年雲夢澤南州爲訪太史嘗淹留東坡寒碧最佳處恨不得¶
子同遨㳺今年廬山深且窅感君忽來慰枯槁溪月嵓雲亦有¶
情昨夜爲君顔色好飄飄緑髪方妙年圖史滿腹皆精研揮毫¶
應敵風雨快咳唾落&KR0083;珠璣圓廣文英豪僅數千逸群𩦸子誰¶
與肩男兒窮通故有命勸子未冝嗟蹭蹬丈夫蓋棺事始定他¶
日雄飛鵰鶚勁草草論文未有涯匆匆别我却還家秋風更約¶
通玄府共訪仙人卧彩霞(㑹於太平觀<折 t="33"/>邠老嘗約余重)¶
　　　酬周元翁推官見贈¶
南來濟濟多俊良聲問逸發推周郎詞場較藝一戰捷筆陣獨¶
<pb:KR4d0093_SBCK_005-7a>¶
掃千人強烱然眉目行且貴𩦸足萬里看騰驤吟詩作賦不媚¶
俗期與往者同芬芳斷璋殘璧忽我贈把玩溢目驚輝光自嗟¶
行李久蕭瑟安得置之雲錦囊又聞跨馬欲過我此意想君非¶
渺茫山中草木最冝夏雨餘一一含幽香雛鶯乳燕學飛舞葉¶
厎啞咤調圎吭䦨干笋蕨雖巳老璀錯梅杏猶可嘗隂崖碧洞¶
不受暑谷風習習吹衣凉提携爲子掃盤石談笑共坐莓苔蒼¶
宣毫越楮須盛載吟取佳句還巾箱¶
　　　南康與曽子宣内翰(神林浦因以詩寄之<折 t="33"/>相别抵暮大風聞泊舟)¶
旗亭方喜㑹髙標杞國天崩促去橈星渚風花朝冉冉神林雨¶
脚暮蕭蕭飛流濺沬江翻怒拆岸頽沙蜃倚驕遥想英雄濟川¶
手壯懐寧復畏傾揺¶
<pb:KR4d0093_SBCK_005-7b>¶
　　　曾子開吏部服闋赴召(觀子固舎人題名一首<折 t="33"/>道過廬山與余宿偣東林)¶
驛騎駸駸破夕煙西來遇我虎溪前征途乍即應勞止陳迹重¶
窺更泫然天上歸瞻新日月山中行覩舊林泉感時撫事情何¶
極且伴幽人此夜禪¶
　　　過公擇藏書室¶
我公昔未仕託蹤此山阿牙籖列圖史萬卷堆嵯峨披剥得精¶
要卷衣辭薜蘿一住三十年功名歎蹉&KR0760;公今陟臺省壯志應¶
未磨出處獨不謬紛紛當柰何脫身早來歸挂冠舊庭柯松䆫¶
展故帙烱烱臨曦娥豈復求甚解聊將寄天和勿憂野馬集勿¶
念䖝網羅山祇善守護早晩潜揮訶¶
　　　䨇溪曉步懐少㳺子實¶
<pb:KR4d0093_SBCK_005-8a>¶
亭午炎威劇風溪破曉行紆餘憐野彴錯落見長庚翻藻魚呈¶
媚梢林露獻清二豪俱二闕此樂與誰并¶
參寥子詩集卷第五¶
<pb:KR4d0093_SBCK_005-8b>¶
